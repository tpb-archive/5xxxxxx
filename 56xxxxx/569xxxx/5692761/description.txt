

Desperate Housewives Season 5 disc 4


Dutch:


 
  
5-13 (100) "The Best Thing That Ever Could Have Happened (en) " Marc Cherry & Bob Daily Larry Shaw  18 januari 2009 
Eli Scruggs (Beau Bridges) is de klusjesman van de meeste huishoudens op Wisteria Lane. Hij gaat met pensioen en is bezig aan zijn laatste klus, wanneer de arme man een hartinfarct krijgt en overlijdt. De hele buurt is in shock, want Eli was bij iedereen geliefd. Gabrielle, Bree, Lynette en Susan bereiden zijn begrafenis voor en elk van hen heeft mooie herinneringen aan de man. 
Zo zien we Gabrielle enkele jaren geleden, toen ze net naar Wisteria Lane was verhuisd. Ze zag een leven in een buitenwijk niet echt zitten: wat zou ze de hele dag doen? Eli was net iets aan het herstellen bij Gabrielle en vangt een gesprek hierover op tussen Gabrielle en Carlos. Eli vertelt haar dat hij de dames van de buurt goed kent en dat ze best wel meevallen. Ze spelen iedere week een spelletje poker en hij kan het misschien wel zo regelen dat ze hun spelletje die week bij haar komen spelen. Gabrielle vindt dat een goed idee en niet veel later komen Bree, Lynette en Mary Alice bij Gaby op de koffie. Gabrielle gedraagt zich heel snobistisch tegenover de dames en doet heel uit de hoogte. De dames zijn daar niet mee opgezet. Eli vertelt dan aan Gabrielle dat ze zich beter kan aanpassen en uit haar ivoren toren moet komen. Dat doet Gabrielle tot inkeer komen en ze gaat haar excuses aanbieden aan de andere dames, die haar verontschuldigingen accepteren. Eli heeft er dus voor gezorgd dat Gabrielle een van de vriendinnen werd en ze beseft dat ze veel aan hem te danken heeft.

Eli heeft ook voor Bree een speciale betekenis. Lang geleden, toen ze nog getrouwd was met Rex, kreeg Bree van Rex het verwijt dat ze veel te veel geld uitgaf. Ze wilde namelijk een nieuw fornuis laten installeren, maar Rex wilde dat niet betalen. Misschien moest ze zelf maar eens een baan gaan zoeken? Ze bedacht toen dat ze misschien haar recepten kon bundelen tot een kookboek. Rex vond dit maar een dom idee en wilde niet dat Bree ging werken. Hij gooide haar papierbundel in de vuilnisbak en dat zag Eli (die net haar vaatbak aan het repareren was) gebeuren. Jaren later, toen Rex net overleden was, komt Eli zijn medeleven aan haar betuigen. Hij vroeg haar of ze wist wat ze ging doen met haar leven. Bree kon hem daar geen antwoord op geven. Hij haalde dan haar receptenbundel uit zijn werktas: hij heeft die indertijd uit de vuilnisbak genomen en bijgehouden, misschien kon Bree daar ooit nog iets mee doen. Eli heeft haar dus terug op het idee gebracht om een kookboek uit te geven.

Met Edie had Eli een speciale band. Ze was getrouwd met Umberto en Eli hoort haar (vanuit de badkamer) ruziemaken met hem: Edie wil seks, maar Umberto niet. Een tijdje later vindt Eli Edie halfnaakt en dronken op haar bed. Umberto is het namelijk afgestapt: hij is homo 'geworden'. Eli probeert haar te troosten en zegt enkele lieve dingen tegen haar: ze is een mooie vrouw, ze moet niet wanhopen want er zijn nog vele andere vissen in de zee. Edie gooit dan Eli op bed en ze hebben seks.

Bij Lynette had Eli vooral een invloed op haar carriÃ¨re. Zo ontdekte ze dat ze voor een derde keer zwanger was en eigenlijk kwam dat heel slecht uit: nu de kinderen naar de kleuterschool gingen, wilde ze weer gaan werken. Maar nu was ze zwanger en werden die plannen danig in de war gestuurd. Dat zou haar echter niet tegenhouden; ze was vastberaden weer te gaan werken. 9 maanden later vindt Tom haar aan de telefoon: ze wordt geÃ¯nterviewd voor een baan via de telefoon, maar haar water was al gebroken en ze stond op het punt om te bevallen. En zelfs na de bevalling houdt Lynette niet op: ze keert terug van de winkel en is druk aan het babbelen aan de telefoon. Zo vergeet ze Penny in de auto, en dat heeft Eli gezien. Hij bevrijdt haar en brengt ze veilig terug naar Lynette. Die is in shock: hoe kon ze haar eigen baby vergeten in de auto? Dit voorval heeft Lynette's leven drastisch veranderd: vanaf die dag was ze enkel nog huisvrouw. Voor Susan was Eli er altijd wanneer ze problemen had met haar mannen: zo kreeg hij ruzie met haar toen ze Karl betrapt had op overspel. Toen Mike weg was, was hij een echte steun. En ook nu ze weg is van Jackson is Eli er voor haar. Ze wil zijn laatste werkdag vieren en gaat naar de winkel om een fles wijn te halen. Hij zal ondertussen haar dak repareren. Maar op het dak krijgt Eli zijn hartinfarct.

Maar ook iemand van Wisteria Lane heeft een invloed gehad op Eli: Mary Alice. Zij was het die hem een baan aanbood. Ze had gezien dat de man er maar sjofel bij liep, en ze vroeg hem om haar vaas te repareren. Ze heeft hem ook voorgesteld aan de andere dames van de straat. Ook op de dag van haar zelfmoord was Eli in de buurt. Hij zag dat er iets scheelde met Mary Alice en vroeg haar hier ook naar. Hij is toen vertrokken en niet veel na zijn vertrek schoot ze zichzelf door het hoofd. Dat heeft op Eli indruk gemaakt: hij heeft op die dag gezworen dat hij altijd iedereen zal helpen die hem nodig heeft.  
5-14 (101) "Mama Spent Money When She Had None (en) " Jason Ganzel David Warren  8 februari 2009 
Susan wil MJ inschrijven in een chique school, en ze is dan ook dolblij wanneer hij toegelaten wordt. Maar het inschrijvingsgeld voor de school is gigantisch en ze zoekt hulp bij Mike. Hij wil ook dat MJ een goede scholing krijgt, maar dit kan hij zich niet permitteren. Wat later komt Susan via Lee te weten dat Mike een nieuwe parelketting heeft gekocht voor Katherine. Susan kan dit niet verkroppen: waarom geeft Mike wel geld uit aan Katherine en niet aan zijn zoon? Ze wil de ketting stelen, maar wordt betrapt door Katherine. Susan vertelt haar waarom ze dit wilde doen en samen met Katherine wacht ze op Mike. Die vertelt dan dat die ketting namaak is, en dat hij zijn zoon alles zou gunnen en er hard voor werkt: als ze de school niet kunnen betalen, zal dat niet aan hem gelegen hebben. Dat zet Susan tot nadenken en ze besluit zich als lerares aan te bieden op MJ's school om zo de kosten te kunnen drukken. 
Bree viert het succes van haar boek en koopt een nieuwe auto. De vriendinnen komen met veel bewondering kijken, behalve Lynette: ze heeft financiÃ«le problemen en ze is verplicht om Toms cabriolet te verkopen. Bree biedt haar hulp aan: ze wil Tom en Lynette 20000 dollar lenen. Lynette wil het geld niet aannemen omdat het hun vriendschap op het spel kan zetten. Maar Lynette heeft het geld hard nodig en ze geeft Bree, in ruil voor het geld, 15% van de aandelen in de pizzeria. Om haar te bedanken organiseert Lynette een feestje voor Bree in de pizzeria. Lynette komt dan op het idee om een recept van Bree te gebruiken op die avond, maar Bree is gechoqueerd dat Lynette geen verse ingrediÃ«nten gebruikt in haar bereiding. Wanneer Lynette dan even niet kijkt, gooit ze de pizza's weg. Lynette is boos en vertelt aan Bree dat dit hetgeen was waarvoor ze vreesde: haar geld tast hun vriendschap aan.

Gabrielle wil dringend nog wat gewicht verliezen en vraagt aan Edie of ze mee mag doen aan haar extreme fitnessprogramma. Edie weigert eerst (volgens haar kan Gabrielle dat nooit volhouden) maar geeft toch toe. De fitnesstrainer komt dan langs bij Gabrielle en laat haar een contract tekenen, maar waarschuwt haar tegelijk: zijn fitnessprogramma is niet voor watjes. En hij krijgt gelijk: al na de eerste training wil Gabrielle het opgeven. Dat is buiten de groep gerekend, ze verplaatsen hun trainingen naar Gabrielle's voortuin. Ze willen haar dwingen om opnieuw deel te nemen, maar ze weigert. Daarop moet Edie proberen Gabrielle van mening te doen veranderen: ze vertelt dat, met haar gewicht, ook de oude, bitchy Gabrielle terugkomt en dat dat niet echt positief te noemen is. Dat doet Gabrielle tot inkeer komen en ze besluit het programma verder te volgen.

Lee hoort van Bob dat Dave aan de politie verklaard heeft dat Porter de brand in de club heeft aangestoken. Hij moet beloven om niets te vertellen aan Tom en Lynette, maar daar heeft hij het moeilijk mee, zeker wanneer Dave zich blijft opwerpen als Toms beste vriend. Lee kan het niet aanzien en licht Tom toch in. Die is razend en verkoopt vervolgens Dave een klap in het gezicht. Hun vriendschap is onmiddellijk afgelopen en Tom begint zich vragen te stellen naar de motieven van Dave en wie hij eigenlijk is...  
5-15 (102) "In a World Where the Kings Are Employers (en) " Lori Kirkland Baker David Grossman  15 februari 2009 
Susan begint te werken als assistente voor de lerares plastische opvoeding op MJ's school. Op hun eerste dag is MJ echter ziek, en moet ze MJ achterlaten bij Mike. Hij moet ook werken die dag, dus zal Katherine op hem passen. Susan gaat hem dan afhalen bij Katherine en is niet te vinden voor deze oplossing: Mike ging voor MJ zorgen, niet Katherine. Ze staat erop dat Mike zijn beloften nakomt. Hij belooft dit, maar een paar dagen later is het weer Katherine die MJ van school gaat oppikken. Katherine zegt dat ze ook maar probeerde te helpen, maar Susan blijft boos. Een paar dagen later, als Susan een douche neemt, gaat MJ bij Katherine aanbellen voor een broodje. Susan ontdekt dat MJ verdwenen is en vindt hem terug aan de tafel van Katherine. Zij vertelt dan aan Susan dat ze dit toch zal moeten leren aanvaarden, want zij en Mike gaan samenwonen. 
De pizzeria van Tom en Lynette doet het steeds slechter en Lynette vindt dat ze de zaak beter verkopen. Tom ziet dat niet zitten en zoekt een oplossing: hij probeert mensen te lokken door zijn personeel in te zetten als 'lokklanten'. Die truc werkt echter niet, dus gooit Tom het over een andere boeg: hij ontslaat al zijn personeel en wil dat zijn kinderen meehelpen in de zaak. Dat lukt aardig, tot de tweeling hun klasgenoten weigeren te bedienen: het zou hun reputatie alleen maar schaden. Tom gaat door het lint wanneer hij dit hoort, zo erg zelfs, dat hij Preston tegen de muur gooit en Lynette moet tussenbeide komen. Dat doet bij Tom ook inzien dat het zo niet verder kan en dat ze niets anders meer kunnen doen dan de zaak verkopen.

Carlos en Gabrielle worden uitgenodigd door zijn baas Brad en diens vrouw Maria voor een etentje. Daar krijgen ze te horen dat Carlos' bonus niet doorgaat wegens de heersende kredietcrisis. Gabrielle is teleurgesteld en ze kan nu een mooie, nieuwe armband niet aanschaffen. Maar in de juwelierszaak ziet ze door het raam Brad met een andere vrouw. Ze keert terug naar huis en wil Carlos vertellen wat ze gezien heeft, alleen is Brad haar voor en is hij aan Carlos gaan vertellen dat hij de bonus wel krijgt. Gabrielle heeft onmiddellijk door wat er aan de hand is en speelt het spelletje mee: zo kan ze de bonus met de helft omhoogtrekken. Carlos hoort Gabrielle dan in de keuken praten met Maria, en wil weten wat er gaande is. Gabrielle vertelt aan haar man dat ze Brad heeft gezien met een andere vrouw. Carlos wil het geld teruggeven, maar Gabrielle vindt niet dat ze zich niet mogen mengen in het huwelijk van Brad en Maria. Maar dan komen Brad en Maria vertellen dat Maria zwanger is en dat ze Carlos en Gabrielle als peetouders zouden willen van hun kind ...

Orson krijgt op een etentje bij Alex en Andrew te horen dat Bree Andrew een serieuze opslag heeft gegeven. Hij wil te weten komen hoeveel die opslag dan wel bedraagt, maar kan niet aan de bankgegevens zonder haar wachtwoord. Dat kan hij op een listige manier toch bemachtigen en moet dan vaststellen dat Andrew het dubbele van zijn salaris verdient. Dat maakt hem kwaad en hij vraagt aan Bree waarom hij meer krijgt. Volgens haar heeft Andrew een grotere inbreng dan Orson en wordt hij daar ook passend voor verloond. Orson kan dit moeilijk verkroppen en steelt daarop Andrews dure pen.

Edie wil eropuit trekken, en vraagt aan Dave of ze naar een luxueus hotel kunnen gaan en zich er eens goed kunnen laten verwennen. Dave heeft daar geen zin in, maar wanneer Dr. Heller's telefoon begint te trillen (die ligt verborgen in Edies inbouwkast) en Edie dit hoort, leidt hij haar aandacht af door te zeggen dat ze het weekendje toch mag boeken. Ondertussen gaat Dave ook naar Mike, en vraagt of hij geen zin heeft om te gaan kamperen dit weekend. Die zegt snel ja, en hij zal er ook voor zorgen dat Katherine meegaat. Dave keert tevreden terug naar Edie, en zegt tegen haar dat Mike hem eraan heeft herinnerd dat ze dat weekend gingen kamperen. Edie wil niet mee (wat voor Dave helemaal geen probleem is) en Dave vraagt ook om er niets over te zeggen tegen Katherine. Zo kan Dave zijn plan uitvoeren en enkel met Katherine en Mike op weekend vertrekken...  
5-16 (103) "Crime Doesn't Pay (en) " Jamie Gorenberg Larry Shaw  8 maart 2009 
Tom sluit zijn pizzeria en houdt een totale uitverkoop. Hij heeft het heel moeilijk om zijn droom in duigen te zien vallen en wordt een beetje neerslachtig: hij heeft nergens nog zin in. Alles raakt verkocht en hij kan al zijn schuldeisers (en Bree, waar Lynette ook haar ruzie mee bijlegt) terugbetalen. Lynette probeert hem op te beuren en hem klaar te stomen om een nieuwe baan te gaan zoeken. Bree regelt dan voor Tom een dinertje met haar uitgever: de man is op zoek naar iemand om de PR te doen voor zijn zaak. Tom heeft echter geen zin in het gesprek, hoe hard Lynette hem ook aanport. Aan de job zijn ook nog enkele leuke extralegale voordelen verbonden, en die doen Lynette ineens interesse krijgen in de job. Daarop barst een tweestrijd los tussen Tom en Lynette: subtiele beledigingen en verwijten worden over en weer geslingerd en de avond draait uit op een fiasco. Maar het doet hen wel inzien dat ze allebei opnieuw willen gaan werken. Orson blijft ondertussen stelen: eerst steelt hij een zoutvat uit de pizzeria van Tom, daarna steelt hij de dictafoon van Bree's uitgever. Bree ziet dit gebeuren en eist dat Orson daar onmiddellijk mee stopt. 
Gabrielle wordt door Brad (Carlos' baas) gebruikt voor zijn affaire met Brandy: ze moet met zijn vrouw Maria gaan tennissen op het moment dat hij met zijn stoeipoes wil gaan spelen. Ze speelt het spelletje even mee (in ruil voor wat extra vakantie voor Carlos) maar ze wordt Brads leugens al snel moe. Ze vindt dat het nu maar eens gedaan moet zijn en gaat Brandy een bezoekje brengen in het kapsalon waar ze werkt. Ze wil dat Brandy stopt met haar affaire met Brad. Brad is boos dat Gabrielle haar bezocht heeft. Gabrielle is nog bozer op Brad: ze wil niet meer gebruikt worden als pion voor zijn seksspelletjes en vindt dat hij de waarheid moet opbiechten aan zijn zwangere vrouw. Dat doet Brad ook, maar in de ruzie die daarop volgt, steekt Maria Brad met een mes dood.

Mike en Katherine gaan samenwonen en geven hiervoor een feestje. Tot verbazing van de andere vriendinnen helpt Susan mee met de voorbereidingen hiervan. Tijdens de verhuis blijkt dat Katherine een schilderij van Susan heeft opgehangen boven haar open haard. Als Katherine dit hoort, vervangt ze dit snel door een foto van haar en Mike. Wanneer Susan dan op het feestje vraagt waar het schilderij is, liegt Katherine dat het gevallen is. Susan gaat dan op zoektocht en vindt het schilderij in haar garage. Ze laat dit aan Mike zien en die is woest. Hij verplicht Katherine om haar excuses aan te bieden aan Susan, maar van harte is dat niet: Katherine wist dat Mike met een verleden kwam, maar wil niet dat alles in haar huis ook aan dat verleden doet herinneren. Susan begrijpt haar en gaat dan haar schilderij (op een nogal ongewone manier) terughalen.

Edie en Dave gaan sterkedrank kopen voor het feestje van Mike en Katherine. In de winkel komen ze een oude bekende van Dave tegen: de priester van zijn oude parochie. De man spreekt Dave aan en vraagt hoe het nu met hem gaat. Dave stuurt Edie even weg en vertelt hem dat hij nu een nieuw leven heeft en met rust gelaten wil worden. Edie ziet dit allemaal gebeuren en besluit een paar dagen later de priester op te zoeken. Ze vraagt aan hem wat hij weet over Dave's verleden, maar de man wil geen moeilijkheden en wenst liever niets te zeggen. Bij het afscheid noemt hij haar dan 'Mevrouw Dash'. Met die naam gaat Edie nu via het internet op zoek naar meer informatie over het verleden van haar man...  


English:


Season 5, Episode 13: The Best Thing That Ever Could Have Happened
Original Air Dateâ