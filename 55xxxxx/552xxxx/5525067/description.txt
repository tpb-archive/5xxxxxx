Grand Theft Auto III (GTA III) is het derde computerspel uit de Grand Theft Auto-serie ontwikkeld door DMA Design (nu Rockstar North) en uitgegeven door Rockstar Games. Het spel verscheen in oktober 2001 voor PlayStation2, in 2002 voor de PC en in 2003 voor de Xbox.

Waar bij de eerste twee delen nog met een topview moest worden gespeeld, is GTA III geheel in 3D. Dit deel kreeg meer aandacht voor de verhaallijn van het spel en voor de stemmen van de personages. Het spel verkocht erg goed en werd de eerste kaskraker in de serie, maar kreeg ook hevige kritiek vanwege de gewelddadige inhoud.
_________________________________________________________________________________

Het verhaal van GTA III speelt zich af in Liberty City, een stad die gebaseerd is op New York, in het jaar 2001. Liberty City is een stad die geregeerd wordt door criminaliteit en bendes die elkaar naar het leven staan.

De hoofdpersoon in het verhaal is Claude, hoewel zijn naam nooit in het spel genoemd wordt. Claude is een man van weinig emoties, hij praat niet en toont ook geen gevoelens. Uit de openingscutscene wordt duidelijk dat er een overval op een bank in Liberty City gepleegd wordt. Claude rent samen met zijn partner-in-crime Catalina Vialpando langs de achteruitgang naar de vluchtauto. Echter, wanneer Claude bijna bij de wagen aankomt wordt hij door Catalina neergeschoten en voor dood achtergelaten. Vervolgens komt er een krant in beeld met een stuk over Claude, die opgepakt is door de politie en voor een lange tijd de gevangenis indraait.

Wanneer Claude samen met twee andere mannen naar de gevangenis wordt vervoerd, wordt het konvooi tot stoppen gedwongen door Colombian Cartel, waarbij een Aziatische gevangene door de Colombianen wordt meegenomen. Ook Claude en de andere gevangene ontsnappen, waarna ze zien dat de Callahan Bridge tot ontploffing gebracht wordt. Claude besluit zich samen met 8-Ball, zijn medegevangene uit de voeten te maken. 8-Ball heeft connecties met de Leone-familie, een Italiaanse maffia-bende die een deel van Liberty City in zijn macht heeft.
________________________________________________________________________________

Claude werkt een tijdje voor de Leone familie, en brengt o.a. de Chinese Triads en de Forelli maffiafamilie zware klappen toe. Maar dan wordt de vrouw van Don Salvatore Leone, Maria genaamd, smoorverliefd op Claude, terwijl Claude helemaal niets in haar ziet. Don Salvatore ontdekt dit en probeert hen beiden te vermoorden.

Maria en Claude weten te ontsnappen naar Staunton Island, daar krijgen ze hulp van een goede vriendin van Maria, Asuka Kasen, tevens de zus van de Waka Gashira van de Japanse Yakuzain Liberty City. Hier doet Claude nog een aantal opdrachten, zo vermoordt hij Salvatore Leone, zodat hij bij de Yakuza mag. Claude helpt ook nog de Yardies, een bende uit Jamaica, maar die verraden Claude ook aan het Colombian Cartel en ex-vriendin Catalina. Op een gegeven moment moet Claude voor Ã©Ã©n van zijn opdrachtgevers de Yakuza tegen de Colombians op zetten door in een voertuig van de Colombian Kenji Kasen te vermoorden. De Yakuza en Asuka zijn in shock en verklaren natuurlijk meteen de oorlog aan de Colombianen. Dan komen Asuka, Maria en Claude een basis van het Colombian Cartel op het spoor en doden iedereen daar. Catalina weet te ontkomen, maar haar ex, genaamd Miguel, wordt gevangengenomen door Asuka en gemarteld tot hij hen alles vertelt. Er komt een belangrijk pakketje voor Catalina en dus gaat Claude die onderscheppen. Als hij terug bij de oude basis van de Colombians aankomt, (die inmiddels door de Yakuza is overgenomen) is iedereen daar echter dood, ook Miguel en Asuka.

Claude vindt een briefje van Catalina, waar op staat dat hij een half miljoen naar Cedar Grove op Shoreside Vale om Maria terug te krijgen. Als hij daar is, geeft hij het geld aan Catalina en dan ontsnapt ze in een helikopter met Maria naar de Cochrane Dam, denkend dat Claude al gedood is door haar mannen. Maar Claude heeft alle Colombianen bij het landhuis gedood en komt haar achterna. In een hevig vuurgevecht bij de dam schiet Claude Catalina's helikopter neer die in een vlammenzee neerstort in de dam. Als Maria is bevrijd door Claude, maar dan blijft doorzeuren tegen hem, wordt het beeld ineens zwart en is er een schot te horen dat Maria waarschijnlijk het zwijgen oplegt, en wat tevens het einde van de verhaallijn is.


HEEL VEEL PLEZIER MET DEZE GAME

GROETEN RIETJUHH