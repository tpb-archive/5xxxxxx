Robbert Dijkgraaf (1960) is hoogleraar mathematische fysica aan de Universiteit van Amsterdam. Daarvoor was hij verbonden aan de Princeton University in New Jersey (VS). Na zijn studies wiskunde en natuurkunde studeerde Dijkgraaf een periode aan de Gerrit Rietveld Academie, maar hij kwam toch terug naar de wetenschap om in Utrecht cum laude te promoveren bij Nobelprijswinnaar Gerard \\\'t Hoofd. In 2003 ontving de theoretisch fysicus de prestigieuze Spinoza-premie voor zijn werk op het gebied van de snaartheorie, de theorie die een verbinding is tussen de relativiteitstheorie van Einstein en de quantummechanica. Dijkgraaf legt graag een link tussen alledaagse zaken en de wetenschap. In zijn columns voor NRC Handelsblad schrijft hij bijvoorbeeld over Bush en de wetenschap, of over vermeend seksisme op Harvard.
Robbert Dijkgraaf, 45, studeerde natuurkunde in Utrecht en rondde die studie in 1986 cum laude af. In 1989 promoveerde hij, eveneens cum laude, bij Nobelprijswinnaar Gerard â€™t Hooft. 
 
Dijkgraaf maakte nog een uitstapje van twee jaar naar de Rietveld Academie om te schilderen, omdat hij zich in Utrecht verveelde. Datzelfde gebeurde uiteindelijk ook op de kunstacademie en Dijkgraaf keerde weer terug naar de wetenschap.
In 1989 vertrok hij naar Princeton, waar hij in het Mekka van de snaartheorie terechtkwam. Hij werkte er met veel plezier en raakte enorm onder de indruk van het Amerikaanse wetenschappelijke klimaat. 
 
In 1992 werd hij benoemd tot hoogleraar aan de Universiteit van Amsterdam. Hij mocht er zijn eigen groep wetenschappers samenstellen. De groep snaartheoretici geldt intussen als de beste van Europa. Dijkgraaf zelf heeft een grote internationale reputatie en zit bij de absolute wereldtop. 
 
Hij kreeg in 2003 de hoogste wetenschappelijke onderscheiding in Nederland, de Spinozapremie. Een deel van het geld gebruikte hij voor een exacte wetenschap-project voor kinderen en de daarbij horende website www.proefjes.nl. 
 
Dijkgraaf ziet het als een grote uitdaging de kloof tussen de natuurwetenschap en kunst en cultuur te overbruggen. Ook wil hij meer jongeren warm krijgen voor de bÃ¨tawetenschap. Hij geeft veel publieke lezingen en openbare colleges en doet optredens voor radio en televisie. Hij is als vaste columnist verbonden aan NRC Handelsblad en is medewerker van De Groene Amsterdammer en de Academische Boekengids.
 
Dijkgraaf is getrouwd en heeft drie kinderen.
 
De snaartheorie
De moderne natuurkunde berust op twee zeer succesvolle theorieÃ«n. De quantummechanica beschrijft de wetmatigheden in de wereld van atomen en elementaire deeltjes. De relativiteitstheorie van Einstein doet hetzelfde voor hemellichamen en het heelal zelf.
 
Helaas zijn deze twee theorieÃ«n niet met elkaar in overeenstemming te brengen. Daarmee blijven een aantal grote vragen, zoals de beschrijving van de oerknal, zwarte gaten en de aard van ruimte en tijd op de allerkleinste afstanden onbeantwoord.
De situatie is ook om een andere reden onbevredigend. Natuurkundigen streven namelijk naar Ã©Ã©n allesomvattende, consistente theorie, waar alle deeltheorieÃ«n in opgenomen zijn.
 
Einstein besteedde de laatste jaren van zijn leven vrijwel geheel, maar vergeefs, aan het zoeken naar zoâ€™n theorie.
 
De Snaartheorie is op dit moment de beste kandidaat voor zo\\\'n allesoverkoepelende theorie. Ondanks de grote wiskundige complexiteiten, leidt deze tot wonderbaarlijke voorspellingen: extra ruimtedimensies opgekruld in vreemde wiskundige vormen, alle deeltjes en krachten gemaakt uit de meetkunde van ruimte-tijd, en zelfs een universum dat als een vliegend tapijt rondzweeft. Er is grote hoop dat in de volgende ronde van experimenten met de nieuwste deeltjesversnellers en satellieten een tipje van de sluier wordt opgelicht.
 
-----
 
Robbert Dijkgraaf voor de uitzending over zijn voorbereiding op Zomergasten:
 
>> Hoe bereidt u zich voor op Zomergasten? Zijn er mensen in uw omgeving met wie u veel over het programma spreekt?

RD: \\\'Helemaal in de geest van het \\\"grote geheim\\\", heb ik eigenlijk alleen mijn vrouw Pia direct bij de voorbereiding betrokken. Wel heb ik zo nu en dan aan een vriend of collega achteloos gevraagd welke televisie-uitzending of film zij nu karakteristiek of aansprekend vonden.\\\'
 
>>Kwam u meteen met een heel lijstje fragmenten toen u uitgenodigd werd voor Zomergasten, of was dat een geleidelijk proces?

RD: \\\'Oorspronkelijk kon ik helemaal niets bedenken. Maar toen ik mijn associaties de vrije loop liet gaan, had ik in enkele dagen zo een vijftigtal ideeen.\\\'
 
>> In haar interviewtje met het Volkskrant magazine zegt Zomergast Maria Goos dat veel van de televisie die ze ziet meekijken is met haar kinderen. U heeft ook drie kinderen. Kijken ze nog steeds zoveel naar cartoons? Wie kijkt mee met wie bij u thuis? Zijn er programma\\\'s die uw kinderen niet mogen zien of waarvan u juist graag zou willen dat uw kinderen het zien?

RD: \\\'Onze kinderen zouden niets liever willen dan de hele dag cartoons kijken. Toen mijn zoontje gevraagd werd wat zijn favoriete programma is, antwoordde hij nummer 21. Dat was het cartoonkanaal. Gelukkig is onze televisie zo nu en dan opeens een tijdje kapot, een verschijnsel dat de moderne natuurkunde nog niet begrepen heeft. In die periodes gaan ze dan weer lekker spelen. Ik schrik wel van de impact die televisiebeelden op jonge kinderen hebben. Als ze weer eens het journaal bij opa en oma zien, met alle dood en verschrikking, dan zijn ze direct van slag.\\\'
 
>> Naast uw carriere in de betawetenschappen heeft u twee jaar aan de Rietveld academie gestudeerd. Wat heeft u met beeld? Hoe visueel is de theoretische natuurkunde?
 
RD: \\\'Beelden zijn voor mij ongelooflijk belangrijk. Ook in de natuurkunde denk ik allereerst in termen van beelden, de formules komen pas veel later. Een beeld is zo interessant omdat je alles in een keer ziet inclusief alle verbanden en diepere lagen, dit in tegenstelling tot een tekst of muziekstuk die je regel voor regel of noot voor noot ervaart.\\\'

>> Heeft u al teleurstellingen te verwerken gekregen omdat fragmenten die u graag wilde zien niet te krijgen waren, en is er een fragment waar u zich bijzonder op verheugt?

RD: \\\'Ja, het fragment dat het meeste indruk op mij maakte was een thriller die ik als jongetje van acht zag, toen ik stiekem de televisie aanzette terwijl ik alleen thuis was. In die scene werd iemand vermoord door \\\'s nachts een clownmasker op zijn gezicht te schminken. \\\'s Ochtends kijkt de man in de spiegel en krijgt een hartaanval. Ondanks alle inspanningen van de redactie konden we dit fragment niet terugvinden. Ook wilde ik graag wat Amerikaanse comedy en advertenties laten zien, maar die waren te duur of er werd geen toestemming voor gegeven.\\\'

>> Tot slot: De andere gasten dit seizoen zijn Cees Nooteboom, Tom Barman, Maria Goos, Wim Anker en Katja Schuurman. Voor de website is er een rondvraag onder de gasten onderling: een gast stelt een vraag aan een andere gast, die beantwoordt deze en bedenkt een nieuwe vraag voor een volgende gast etc. Cees Nooteboom had een vraag aan u: \\\"Hoe vond u het om in het kinderbadje te poseren als Einstein on the beach voor de foto in het Volkskrant Magazine\\\"? 

RD: \\\'Ik had de associatie met \\\"Einstein on the beach\\\" nog niet gemaakt, maar ik voel me prima thuis in het kinderbadje, want eigenlijk voel ik me nog steeds acht jaar oud. En die dinosaurus in het water, daar moest ik toch iets mee doen.\\\'

\\\'Mijn vraag is aan Maria Goos: Zou je ook een interessante serie kunnen schrijven over wetenschappers? Eergevoel, schaamte, list en bedrog, ik zie genoeg drama om me heen.\\\'
