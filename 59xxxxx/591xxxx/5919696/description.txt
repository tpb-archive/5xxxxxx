Thea Beckman - Trilogie

*Thea Beckman - Kinderen van moeder aarde*

Beschrijving
Zes eeuwen na de Derde Wereldoorlog. De aarde is door een kernoorlog gekanteld en bijna verwoest. Het ijs op het vroegere Groenland, nu Thule geheten, is gesmolten en het land heeft een heerlijk klimaat. Thule wordt door vrouwen geregeerd, zonder leger, zonder wapens. Christian is het enige kind van de Konega van Thule die samen met de Vrouwenraad Thule bestuurt. Op een dag ontmoet hij Thura, een gewoon meisje dat heel veel indruk op hem maakt. Dan verschijnt er een onbekend schip in de fjord. Het komt uit het Badense Rijk; de opvarenden hebben als enig doel Thule te veroveren zoals ze al met heel Europa hebben gedaan. Dit is niet zo gemakkelijk als het lijkt; de Badeners stuiten op onverwachte tegenstand, waarbij Christian en Thura een belangrijke rol spelen.




Recensie(s)
NBD|Biblion recensie
Tien eeuwen na een kernoorlog ziet de wereld er heel anders uit dan nu. Op Thule (Groenland) regeert de Konega (soort koningin) over een ideale maatschappij. Er komt geen geweld voor, er is geen milieuvervuiling en men heeft respect voor de natuur. Mannen, de veroorzakers van de Grote Ramp, hebben geen macht. Dan komen de Badeners (mannen, afkomstig uit Europa) op kolonialisatiereis naar het eiland. Hun maatschappij vol geweld, oorlog en expansiedrift botst met die van Thule. De Konega voorziet de ondergang van haar maatschappij. Haar man, haar zoon Christian die de hoofdrol heeft, en zijn vriendin weten de dreiging af te wenden, waarna mannen medezeggenschap krijgen. De link naar ons koloniale verleden is duidelijk aanwezig. Identificatie is goed mogelijk met Christian omdat zijn karakterontwikkeling herkenbaar is voor jongeren (verliefdheid, drang tot zelf ontdekken en beslissen). Eerste deel van een trilogie over de toekomst. Vlot geschreven boek dat waar het niet spannend is of nieuwsgierig maakt naar de oplossing, goede beschrijvingen geeft van de natuur en de maatschappijen. Vanaf ca. 13 jaar.



*Thea Beckman - Het Helse Paradijs*
Beschrijving
Vanuit het Badense Rijk wordt opnieuw een expeditie uitgezonden om Thule, het vroegere Groenland, te veroveren. De eerste twee boten die naar Thule zijn gestuurd, zijn nooit teruggekomen. Ditmaal sturen de Badeners vijf oorlogsschepen met militairen. Aan boord is ook Kilian Werfel, een taalkundige die de uitgestorven taal Brits beheerst, die in Thule wordt gesproken. Hij zal als tolk optreden. Als de schepen van de Badeners door een storm ernstig worden beschadigd, besluiten ze te voet dwars door het land naar de hoofdstad te trekken. Kilian ontmoet op deze tocht vol ontberingen Christian en Thura en begint anders over de Thulenen te denken.



Recensie(s)
NBD|Biblion recensie
Dit tweede deel van de trilogie 'Trilogie over de toekomst' is het zelfstandig te lezen vervolg op 'Kinderen van Moeder Aarde'*. De bewoners van Thule, een democratisch, door vrouwen geregeerd land, waar natuur en milieu belangrijker zijn dan technische vooruitgang, krijgen opnieuw te maken met de militaire veroveringsdrang van het Groot-Badense Rijk. De 'geweldloze' sociale verdediging werkt zeer effectief. De bezetters worden 'vrijwillig' in de bevolking opgenomen. Hoofdpersoon is de jonge taalgeleerde Kilian Werfel, die zich ondanks trouw aan zijn vaderland steeds meer thuis gaat voelen in zijn nieuwe moederland. Dit boek is wat relativerender m.b.t. de man-vrouwverhouding en vooruitgang dan 'Kinderen van Moeder Aarde', en zal mede daardoor meer jongens aanspreken. Het verhaal wordt chronologisch verteld; terugblikken zijn er in gedachten en in gesprekken. Goed uitgewerkte karaktertekening. Vlot leesbaar, mooi en vloeiend taalgebruik. Een spannend boek, voorzien van aantrekkelijke, kleurige omslagtekening en landkaart van Thule. Vanaf ca. 13 jaar.




*Thea Beckman - Het guldenvlies van Thule*

Beschrijving
De Badeners zijn er ten slotte in geslaagd d Thuleense hoofdstad Gothab te veroveren. Immigranten vanuit het Badense rijk stromen toe. Ook Elvira komt naar Thule als dochter van de ondergouverneur van Upernavik. De Thulenen zijn nergens te bekennen, maar 's nachts worden de Badeners steeds weer opgeschrikt door sabotagedaden. Legereenheden die de terroristen najagen, keren niet meer terug. Elvira's vader wordt op een expeditie gestuurd en verdwijnt. Elvira besluit hem te gaan zoeken. Deel Ã©Ã©n en twee zijn Kinderen van Moeder Aarde en Het helse paradijs. Alle delen zijn onafhankelijk van elkaar te lezen.



Recensie(s)
NBD|Biblion recensie
Op het paradijselijke eiland Thule, een matriarchaal bestuurde samenleving die mythologische trekken vertoont, vestigen zich kolonisten uit het Groot Badense Rijk. Hoewel de Thulenen een van oorsprong vreedzaam volk zijn, proberen ze door allerlei sabotagedaden de indringers te weren. Elvira, dochter van een ondergouverneur, vindt dat er met de Thulenen gepraat moet worden. Ze ziet kans hun taal te leren en in haar eentje onderneemt ze een avontuurlijke en niet ongevaarlijke vredesmissie. Drie dochters van de oppergouverneur doen later hetzelfde. Alle jonge meisjes komen tot de conclusie dat het geweld van hun Westerse land averechts werkt. Dit is trouwens wat de auteur haar lezers wil zeggen: agressie wekt agressie, haat kweekt haat, pleeg overleg met elkaar. Een tweede item is de functie van de vrouw in maatschappij en samenleving. Het zijn vrouwen, oudere en jongere, die de strijd in de goede richting sturen. Deze opzet brengt een wat 'belegen' stijl met zich mee en dialogen die voornamelijk betogen en uiteenzettingen zijn. Mooie, stevige band, kleine letter. Derde zelfstandig te lezen deel van de trilogie over het eiland Thule na 'Kinderen van Moeder Aarde' en 'Het helse paradijs'. Vanaf ca. 13 jaar.




Categorie : Geluid
Audio kwaliteit: Goed
Bitrate: variabel
Formaat : MP3

*****************************************

Brought to you by 
2Lions Team